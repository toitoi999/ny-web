---
slug: lp
title: Likviditetsbasseng og arbitrasj
authors: [toitoi]
tags: [greetings]
---

Ok, likviditetsbasseng er faktisk et ganske treffende ord for hva LP er. Det er to sider av en LP – du har de som fyller på bassenget og sørger for at det alltid har så mye «vann» som det trenger for at man skal kunne bade. Også har du den andre siden som er de som ønsker å bade og trenger nok vann for å kunne gjøre dette. For å ta den metaforen litt lenger, et basseng trenger både klor og vann for å kunne brukes, altså de som fyller på kan ikke bare fylle på vann, de må også fylle på klor. Enhver LP har to tokens/mynter og disse utgjør et par. Grunnen til det er at når noen ønsker å veksle mellom to mynter/tokens så må det finnes begge deler. De som veksler er de som bader i denne metaforen. De hopper uti, svømmer litt og så drar de sin vei. For å få bade må de betale en liten sum (en prosentsats). Denne summen blir distribuert til de som tilbyr likviditeten, de får altså renter på det de setter inn. Det er en nedside ved å delta i en LP som kalles impermanent loss (det dekkes ved en senere anledning). Forholdet i en LP er at de to tokens/myntene skal være 50/50 i verdi. 

Da kan vi prate om arbitrasje. Arbitrasje er i bunn og grunn at man utnytter asymmetri i informasjon ved at man kjøper noe til en pris og selger det til en høyere pris umiddelbart. Et eksempel på dette er at prisen på en Bitcoin er høyere på en børs enn på en AMM. Man veksler til seg bitcoin på AMM’en og selger den umiddelbart på børsen. Dette vil presse prisen opp AMM’en til den er like prisen på børsen. Denne arbitrasjen blir gjort av boter, der en bot er et program som er skrevet for å lete etter slik asymmetrier i informasjon. Resultatet er at en LP sitter igjen med mer av den ene mynten/token og mindre av den andre mynten/token over tid. 