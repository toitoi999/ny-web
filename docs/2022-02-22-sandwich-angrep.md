---
slug: sandwich-angrep
title: Sandwichangrep
authors: [toitoi]
tags: [greetings]
---

Ahh, fiffig ord som godt fanger meningen når man vet hva det handler om. I denne sammenheng kan man se på det som å bli sandwich taklet i f.eks ishockey. Du blir taklet fra to kanter samtidig, noe som gjør dobbelt vondt. 

For å kunne forstå det og se det for deg i en kryptokontekst må vi gå dypere ned i materien. Først kan vi gå gjennom ved bruk av ord fra vårt kryptovokabular. Du har bestemt deg for å veksle en token i en annen som du ser er underpriset på en AMM/DEX. Du legger inn handelen og venter spent på at den skal gå gjennom. En bot plukker opp at du har lagt inn en handel og ser at prisen er lav og at det er mulig å gjøre arbitrasje. Den frontrunner deg og får kjøpt det du ønsket å kjøpe. Dette presser prisen opp. Når prisen blir presset opp så øker noe som heter slippage og boten selger tilbake til deg til en høyere pris. 

