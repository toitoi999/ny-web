---
slug: layer1
title: Layer 1   
authors: [toitoi]
tags: [greetings]
---

Automated market maker er en «automatisk børs» for å si det litt flåsete. La oss se litt nærmere på hvordan en vanlig børs fungerer. Det som er vanlig på en vanlig børs er å bruke åpne ordrebøker. Disse ordrebøkene er levende og består av de kjøpene og salgene som de som innehar produktet har valgt å legge det ut for. Det er alltid et sprik mellom kjøp og salg i de åpne ordrebøkene. Når dette spriket er lite vil det si at produktet er likvid, det er mange som kjøper og selger. Mens hvis det er stort så er det mindre likvid, det er færre som kjøper og selger. For at aksjer skal være likvide finnes det market makers. Dette er selskaper som sitter på store mengder aksjer som selger og kjøper for det markedet ønsker, mens de tar en liten andel av salg/kjøp. Dermed «lager» de markedet, de sørger for at det er tilgjengelige aksjer til alle tider. 

I cryptoverden har man også tilsvarende børser for aksjer, hvor det kan omsettes tokens/mynter som er listet. En mynt har sitt opphav fra en unik blokkjede og fungerer som en vanlig mynt, en representasjon av en eiendel eller en verdigjenstand. En token er et samlebegrep for alle de forskjellige omsettbare enhetene som blir tilbudt fra forskjellige prosjekter. Børsene opererer med åpne ordrebøker, man kan se hvilke salg og kjøp som ligger ute. Det finnes forskjellige type børser i hvordan de fungerer og hva de tilbyr. Den ene typen er de hvor man kan sette inn vanlige penger (som blir kalt FIAT) og kjøpe tokens/mynter for disse. Ganske rett frem. Så har man de hvor man kan overføre tokens/mynter fra den første typen børser (eventuelt andre fra andre steder) og selge/kjøpe tokens/mynter for tokens/mynter. For at man skal slippe å være utsatt for de store svingningene i markedet uten at man må sende tokens/mynter frem og tilbake mellom børser og veksle inn og ut i vanlige penger har det blitt utviklet mynter som er låst mot verdien av en USD. Man kan derfor veksle inn og ut av disse myntene når man ønsker å finne en trygg havn i stormen. 

Så, over til AMM. En AMM fungerer som en «børs», det vil si den fungere som en vekslingsstasjon mellom tokens/mynter og tokens/mynter. På overflaten kan det virke enten veldig likt som en vanlig børs eller bare veldig fjernt, så la oss dykke dypere. På overflaten fungerer det sånn (vi går gjennom hva som skjer under overflaten etterpå): Jeg har bitcoin som jeg ønsker å bytte i Ethereum. På en AMM så vil jeg skrive inn hvor mange jeg ønsker å veksle og få opplyst en vekslingskurs. Denne kursen vil være tilgjengelig i en viss periode, rundt 10 sekunder. Hvis jeg ikke benytter denne kursen så vil den endres etter de 10 sekundene. Denne kursen reflekterer den gjeldende kursen i markedet. Hvordan er det mulig? Hele AMM’en er automatisert. Den er ikke tilknyttet noen andre steder/børser. Den stoler på to konsept for at prisene skal være oppdatert, «likviditetsbasseng» (Liquidity Pools) og arbitrasje. 
